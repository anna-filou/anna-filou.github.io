---
title: "Γιατί χρεώνω minimum 1.000 € για ένα website"
date: 2025-05-13T00:00:00.000+00:00
categories:
- el
tags:
- business
layout: just-text
main-image: 
lang: el
permalink: el/mle
---

Πελάτης μου στον τον χώρο των μεταφορών είχε παραγγείλει site από άλλη εταιρεία.

Η αρχική σελίδα είχε ένα full-screen καρουζέλ με stock φωτογραφίες, συμπεριλαμβανομένης μίας που έδειχνε ένα ζευγάρι να κοίτα έναν χάρτη, τα πρόσωπα εκτός πλάνου. Φόρμα επικοινωνίας πουθενά στο site. Αντί αυτού γραπτές οδηγίες για τις πληροφορίες που πρέπει να συμπεριλάβεις στο e-mail που θα στείλεις για να ζητήσεις μεταφορά.

Αυτό συμβαίνει όταν παίρνεις ένα γενικό template, αλλάζεις τα κείμενα και τις εικόνες, και το πουλάς σαν «custom website».

## Η διαφορά

**Τυπικό φθηνό site (300–500 €):** 
- Generic template
- Aλλαγή χρωμάτων και εικόνων
- «Εντυπωσιακά» εφέ που κάνουν το site αργό και δύσχρηστο

Βλέπε: [Αναζήτηση στο Google για “free bootstrap templates”](https://www.google.com/search?hl=en&q=free+bootstrap+templates&udm=2)

**Δικό μου site:** 
- Σχεδιασμένο για να εξυπηρετεί τους στόχους σου
- Γρήγορο, ευανάγνωστο, και λειτουργικό
- Σχεδιασμένο από την αρχή για *εσένα*, χωρίς περιορισμούς από υπάρχουσες λύσεις

<!-- Βλέπε: [Μερικά από τα site που έχω φτιάξει](/{{page.lang}}/#work) -->

Βλέπε: [Μερικά από τα site (και άλλα) που έχω φτιάξει](/en/snippets)

## Τι σημαίνει custom website
- **Σχεδιασμός με στόχο**: Κάθε σελίδα και στοιχειό υπάρχει για ορισμένο λόγο.
- **Λογική δομή**: Αν είσαι εστιατόριο, το μενού είναι εύκολα προσβάσιμο. Αν είσαι δικηγόρος, οι υπηρεσίες σου είναι ξεκάθαρες.
- **Καλή εμπειρία χρήστη**: Οι επισκέπτες βρίσκουν αυτό που ψάχνουν γρήγορα και εύκολα, αντί να φεύγουν.

## Δεν ξεκίνησα ως designer
Πριν ασχοληθώ τελικά με web development δούλευα σε supply chain και business operations. Έχω ζήσει πρώτο χέρι ιστοσελίδες που δεν δουλεύουν καλά, δεν σε αφήνουν να κάνεις τη δουλειά σου, να βρεις αυτό που ψάχνεις και σπαταλάνε το χρόνο σου. Θέλω να εξαλείψω τέτοιες εμπειρίες απ’ το internet, ένα site ανά φορά.

Ο στόχος μου δεν είναι απλά δουλειά που «φαίνεται ωραία», αλλά που να δουλεύει και καλά.

## Γιατί 1.000 € minimum

Για να φτιάξω ένα site που πραγματικά δουλεύει για την επιχείρησή σου, χρειάζομαι:

- Χρόνο για να μελετήσω τον χώρου σου και να καταλάβω τις ανάγκες σου
- Σχεδιασμό και προγραμματισμό από το μηδέν
- Testing σε διαφορετικές συσκευές
- Προσοχή στην λεπτομέρεια και στην δομή του περιεχομένου
- Γραφή ή βελτίωση κειμένων και συμπίεση εικόνων

Αν έπαιρνα λιγότερα, θα είχα κίνητρο να το «ξεπετάξω» με template για να συμφέρει. Και αυτό πραγματικά δεν με ενδιαφέρει.

## Εν κατακλείδι

Δεν κάνω φθηνά site, γιατί τα φθηνά site δεν δουλεύουν καλά. 

Αν ψάχνεις μόνο κάτι οικονομικό, υπάρχουν πολλές άλλες επιλογές στην αγορά. Αν θες κάτι καλοφτιαγμένο, προσαρμοσμένο σε σένα και την επιχείρησή σου, ας μιλήσουμε.

## Σημείωση

Τα τελευταία χρόνια, το μεγαλύτερο μέρος της δουλειάς μου δεν αφορά website, αλλά τον σχεδιασμό εφαρμογών, web app, και εσωτερικών εργαλείων, ως μέλος εσωτερικής ομάδας «product».

Όταν όμως κάποιος μου ζητάει ένα site, η πρώτη ερώτηση είναι σχεδόν πάντα: «Πόσο θα κοστίσει;» Και συχνά ακολουθεί: «Ξέρω μια εταιρεία που το κάνει με 500€.»

Γι’ αυτό έγραψα αυτό το post — για να εξηγήσω τι κάνω, πώς δουλεύω και γιατί η τιμή είναι αυτή που είναι.

---

[Αρχική σελίδα (στα Αγγλικά) →](/en)

<!-- [English version →](/en/mle) -->